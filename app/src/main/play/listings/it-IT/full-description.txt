AntennaPod è un riproduttore e gestore di podcast che permette l'accesso immediato a milioni di podcast gratuiti e a pagamento, dai podcaster indipendenti alle grandi emittenti come BBC, NPR e CNN. Aggiungi, importa ed esporta i feed in modo semplice tramite il database di iTunes, i file OPML o i semplici indirizzi RSS.
Scarica, accoda o ascolta in streaming gli episodi e goditeli come preferisci grazie alla velocità di riproduzione modificabile, al supporto ai capitoli e al timer di spegnimento.
Risparmia fatica, carica della batteria e dati grazie ai potenti controlli automatizzati per il download degli episodi (orari specifici, intervalli di tempo e reti WiFi specifiche) e l'eliminazione degli episodi (gestione dei preferiti e tempi di cancellazione).

Creato da appassionati di podcast, AntennaPod è libero in tutti i sensi: open source, gratuito e senza pubblicità.

<b>Importa, organizza e riproduci</b>
• Gestisci la riproduzione ovunque: widget nella schermata home, tendina delle notifiche, cuffie e controlli Bluetooth.
• Aggiungi e importa le sottoscrizioni tramite iTunes e gPodder, o anche tramite file OPML, collegamenti RSS o Atom.
• Goditi l'ascolto nel modo che preferisci grazie alla velocità di riproduzione modificabile, al supporto ai capitoli, alla memorizzazione dello stato di riproduzione e al timer di spegnimento avanzato (scuoti per riavviare o riduci il volume)
• Accedi tramite utente e password ai feed e agli episodi riservati

<b>Tieni traccia, condividi & ricerca</b>
• Tieni traccia dei migliori episodi di sempre segnandoli come preferiti
• Trova proprio l'episodio che cercavi grazie alla ricerca nella cronologia, nei titoli e nelle note degli episodi
• Condividi gli episodi e i feed tramite opzioni avanzate di condivisione via social o email, i servizi di gPodder.net o l'esportazione OPML.

<b>Controlla il sistema</b>
• Gestisci il download automatico: puoi selezionare i feed, escludere le reti mobili, utilizzare reti WiFi specifiche, impostare il download solo quando in carica e scaricare ad orari o intervalli selezionati.
• Gestisci lo spazio impostando il numero massimo di episodi da tenere, la cancellazione intelligente e il percorso in cui scaricare i file.
• Adattalo alle tue preferenze grazie ai temi chiaro o scuro.
• Effettua il backup delle sottoscrizioni grazie all'integrazione con gPodder.net e all'esportazione in OPML.

<b>Partecipa alla community di AntennaPod!</b>
AntennaPod è sviluppato da volontari. Anche tu puoi contribuire, con il codice o con dei commenti!

I simpatici membri del nostro forum sono felici di rispondere a qualsiasi domanda tu possa avere. Ti invitiamo anche a discutere di funzionalità e podcasting.
https://forum.antennapod.org/

Transifex è dove puoi contribuire alla traduzione:
https://www.transifex.com/antennapod/antennapod