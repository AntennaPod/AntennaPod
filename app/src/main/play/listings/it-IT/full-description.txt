AntennaPod è un riproduttore e gestore di podcast che permette l'accesso immediato a milioni di podcast gratuiti e a pagamento, dai podcaster indipendenti alle più grandi emittenti come BBC, NPR e CNN. Aggiungi, importa e esporta in modo semplice usando il database di podcast di iTunes, un file OPML o i semplici URL RSS.
Scarica, ascolta in streaming o accoda gli episodi e goditeli come preferisci grazie alla velocità di riproduzione modificabile, al supporto ai capitoli e al timer di spegnimento.
Risparmia fatica, carica della batteria e dati con i potenti controlli automatizzati per il download degli episodi (orari specifici, intervalli di tempo e reti WiFi selezionate) e l'eliminazione degli episodi (gestione dei preferiti e i tempi di cancellazione).

Creato da appassionati di podcast, AntennaPod è libero in  tutti i sensi: open source, gratuito e senza pubblicità.

<b>Importa, organizza e riproduci</b>
• Gestisci la riproduzione ovunque: widget nella schermata home, tendina delle notifiche, cuffie e controlli bluetooth.
• Aggiungi e importa le sottoscrizioni tramite iTunes e gPodder, o anche tramite file OPML, collegamenti RSS o Atom.
• Goditi l'ascolto nel modo che preferisci grazie alla velocità di riproduzione modificabile, il supporto ai capitoli, la memorizzazione dello stato di riproduzione e un timer di spegnimento avanzato (scuoti per riavviare o riduci il volume)
• Accedi ai feed e agli episodi protetti tramite utente e password

<b>Tieni traccia, condividi & ricerca</b>
• Tieni traccia dei migliori episodi di sempre segnandoli come preferiti
• Trova proprio l'episodio che cercavi grazie alla ricerca nella cronologia, nei titoli e nelle note degli episodi
• Condividi gli episodi e i feed tramite opzioni avanzate di condivisione via social o email, i servizi di gPodder.net o l'esportazione OPML.

<b>Controlla il sistema</b>
• Gestisci il download automatico: puoi selezionare i feed, escludere le reti mobili, utilizzare reti WiFi specifiche, impostare il download solo se in carica e scaricare in orari o intervalli selezionati.
• Gestisci lo spazio impostando l'occupazione massima degli episodi, la cancellazione intelligente e il percorso in cui scaricare i file.
• Adattati alle tue preferenze grazie ai temi chiaro o scuro.
• Effettua il backup delle sottoscrizioni grazie all'integrazione di gPodder.net e all'esportazione in OPML

<b>Partecipa alla community di AntennaPod!</b>
AntennaPod è sviluppato da volontari. Anche tu puoi contribuire, con il codice o con dei commenti!

GitHub è la piattaforma usata per le richieste di funzionalità, le segnalazioni di bug o i contributi al codice:
https://www.github.com/AntennaPod/AntennaPod

Transifex è dove puoi contribuire alla traduzione:
https://www.transifex.com/antennapod/antennapod