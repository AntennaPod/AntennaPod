היישומון אנטנה־פּוֹד הוא נגן ומנהל פודקאסטים שמעניק לך גישה ישירה למיליונים של פודקאסטים בחינם ובתשלום, החל ממגישי פודקאסטים עצמאיים ועד למפיצים גדולים כגון BBC,‏ NPR ו־CNN. ניתן להוסיף, לייבא ולייצא את ההזנות שלהם בקלות יחסית באמצעות מסד נתוני הפודקאסטים של iTunes, קובצי OPML או כתובות של RSS.
ניתן להוריד, להזרים או לסדר רשימות של פרקים וליהנות מהם בכל דרך שמתאימה לך עם מהירויות נגינה משתנות, תמיכה במקטעים ומתזמן שינה
ניתן לחסוך במאמץ, סוללה וניצולת חבילת נתונים עם בקרת אוטומציה מתקדמת להורדת פרקים (תוך הגדרת זמנים, מרווחים ורשתות אלחוטיות) ומחיקת פרקים (על בסיס המועדפים והגדרות ההשהיה שלך).

היישומון אנטנהפּוֹד, שנוצר על ידי חובבי פודקאסטים, הוא חופשי במלוא מובן המילה: קוד פתוח, ללא עלות, ללא פרסומות.

<b>ייבוא, ארגון והשמעה</b>
• ניתן לנהל את הנגינה מכל מקום: וידג׳ט על מסך הבית, התרעות המערכת ופקדי שקע אוזניות ובלוטות׳
• ניתן להוסיף ולייבא הזנות דרך הספריות של iTunes ושל gPodder.net, קובצי OPML וקישורי RSS או Atom
• פשוט ליהנות בדרך שלך עם מהירות נגינה משתנה, תמיכה במקטעים, שמירת מיקום הנגינה ומתזמן שינה מתקדם (ניתן לנער כדי לאפס, להנמיך את עצמת השמע)
• גישה להזנות ולפרקים המוגנים בססמה

<b>מעקב, שיתוף והערכה</b>
• מעקב אחר הטובים שבטובים על ידי סימון פרקים כמועדפים
• ניתן לאתר פרק אחד דרך היסטוריית הנגינה או על ידי חיפוש כותרות והערות פרק
• ניתן לשתף פרקים והזנות דרך אפשרויות מתקדמות ברשתות חברתיות ודוא״ל, שירותי gPodder.net ודרך ייצוא OPML

<b>שליטה במערכת</b>
• ניתן לשלוט על הורדה אוטומטית: לבחור הזנות, להחריג רשתות סלולריות, לבחור רשתות אלחוטיות מסוימות, לדרוש מהטלפון להיות בטעינה ולהגדיר מועדים או מרווחי זמן
• ניתן לנהל את האחסון על ידי הגדרת כמות הפרקים שנשמרים במטמון, מחיקה חכמה (בהתבסס על המועדפים ומצב הנגינה שלך) ובחירת המיקום המועדף עליך
• התאמה לסביבה שלך באמצעות ערכות עיצוב בהירה וכהה
• גיבוי המינויים שלך עם שילוב מול gPodder.net וייצוא של OPML

<b>מזמינים אותך להצטרף עוד היום לקהילת אנטנהפּוֹד!</b>
את תהליכי הפיתוח הפעילים של אנטנה־פּוֹד מובילים מתנדבים. ניתן לתרום גם כן, עם קוד או עם הערה!

חברי הפורום החביבים שלנו שמחים לסייע בכל שאלה שעשויה לצוץ לך. מזמינים אותך לדון בתכונות של היישומון ועל פודקאסטים בכלל.
https://forum.antennapod.org/

Transifex הוא המקום לסייע עם התרגומים:
https://www.transifex.com/antennapod/antennapod